<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file9065" type="Brief" source="TUSTEP-0" n="42167">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli (Iconius, Götz) / Chur an [Heinrich Bullinger], 13. Oktober 1572</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl n="45" type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="de">
					<msIdentifier>
						<repository ref="a94"/>
						<idno subtype="Autograph">E II 376,207 f.</idno>
					</msIdentifier>
					<msContents>
						<msItem>
							<incipit>... und fugen üch hiemitt zu vernamen, das ich üwern brief wol versorget empfangen</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 372-376 E Nr. 333</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/9065">
				<correspAction type="sent">
					<persName ref="p8016" cert="high"/>
					<placeName source="l98" cert="high"><orig>Chur</orig></placeName>
					<date when="1572-10-13" cert="high"/>
				</correspAction>
				<correspAction type="received">
					<persName ref="p495" cert="low"/>
				</correspAction>
				<correspContext>
					<ref type="next_chronologically" target="file9066"/>
					<ref type="prev_chronologically" target="file9064"/>
					<ref type="next_correspondence" target="file9071"/>
					<ref type="prev_correspondence" target="file9062"/>
					<ref type="next_correspondence_request" target="file9073"/>
					<ref type="prev_correspondence_request" target="file9057"/>
					<ref type="next_correspondence_reaction" target="file9071"/>
					<ref type="prev_correspondence_reaction" target="file9062"/>
					<ref type="next_same_sender" target="file9073"/>
					<ref type="prev_same_sender" target="file9057"/>
					<ref type="next_same_addressee" target="file9071"/>
					<ref type="prev_same_addressee" target="file9063"/>
					<ref type="next_with_sender_as_addressee" target="file9073"/>
					<ref type="prev_with_sender_as_addressee" target="file9057"/>
					<ref type="next_with_addressee_as_sender" target="file9071"/>
					<ref type="prev_with_addressee_as_sender" target="file9063"/>
				</correspContext>
			</correspDesc>
			<langUsage>
				<language ident="la" usage="82">Latein</language>
				<language ident="de" usage="918">Deutsch</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/9065%2FAutograph%2F00%20E_II_376__fol__207_r_.tif/full/max/0/default.jpg" n="1"><desc subtype="path">9065/Autograph/00 E_II_376__fol__207_r_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/9065%2FAutograph%2F01%20E_II_376__fol__207_v_.tif/full/max/0/default.jpg" n="2"><desc subtype="path">9065/Autograph/01 E_II_376__fol__207_v_.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/9065%2FAutograph%2F02%20E_II_376__fol__208_r_.tif/full/max/0/default.jpg" n="3"><desc subtype="path">9065/Autograph/02 E_II_376__fol__208_r_.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/9065%2FAutograph%2F03%20E_II_376__fol__208_v_.tif/full/max/0/default.jpg" n="4"><desc subtype="path">9065/Autograph/03 E_II_376__fol__208_v_.tif</desc></graphic>
		</surface>
	</facsimile>
	<text xml:lang="de">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="de" type="auto">Hochgelerter, erwürdiger herr und vatter, ü[wer] e[rwürden] syend min underthenig, willig dienst jederzyt zuͦ voran bereytt, und fuͦgen üch hiemitt zuͦ vernemen, das ich üwere brief wol versorget empfangenn.</s>
					<s n="3" xml:lang="de" type="auto">Erstlich dancken wir üch üwer grosen muͤ und unverdroßnen arbeytt, so ir mitt vetterlichem bericht gegen uns so flisig uf üch nemend.</s>
					<s n="4" xml:lang="de" type="auto">Ist uns aber von hertzen leyd, das die nüwen zytungen imm Niderland vil anders unnd das es so gar jemerlich und unerbarmklich zuͦ <persName type="auto_name">Leyon</persName> unnd anderschwo zuͦ gath.</s>
					<s n="5" xml:lang="de" type="auto">Der ewig, barmhertzig gott welle allen menschen sin gnad bewysen und uns unsere sündenn zuͦ warer buͦsfertigkeytt zuͦ erkennen geben.</s>
					<s n="6" xml:lang="de" type="auto">So vil aber gegenwirtigen handel des kriegszugs belangt, wüßend ir nunmer wol, wie vorlangest unser buͦler oder ambasiator, wyl ich noch daniden by üch verharret, alhie unnd anderschwo in Pünten ein schrybenn usgon laßenn, glichmesig des königs declaration in truck usgangenn, in welchem er alle schuld dem amiralen uftrechen wellen unnd sin könig mitt sinem bekantlichen mord wellen schönen und verthedigen, da er doch unlang darvor das widerspyl fürgebenn unnd den könig gantz unwüßend machen wellenn, als dem sömliche guisische mördery von hertzen leyd were.</s>
					<s n="7" xml:lang="de" type="auto">Wiewol aber h[err] <persName ref="p8057" cert="high">Uͦͦlrych Campell</persName> glich angends das widerspyl den bruͤderen kundt gethon, befand ich doch, nachdem ich wider anheimsch wordenn, das gedachter unnser buͦler gros- und kleinhans dermasen geblent unnd verwirret, das mertheil sich ansehen lies, mer sinem verlognem fürtrag gloubenn weder anderer biderber lüten schriben unnd erzellenn.</s>
					<s n="8" xml:lang="de" type="auto">Unnd das doch wider gmeiner landen bruch und harkomen ist, hatt gedachter ambasiator mitt yl angehaltenn und vermeint, man sölle sömlich sin dant grad unberuͤft eins bytags oder pundttags, damitt er kein kosten haben müse, grad durch ein burgermeister allen gmeinden zuͦkomen laßenn unnd daruf ylends und entlich meren, ob man imm knecht geben welle oder nitt.</s>
				</p>
				<p>
					<s n="9" xml:lang="de" type="auto">Unnd zwaar dis sin anhaltenn hatt by vilen nitt wenig vermögen; dann es dahin komen, das sin verlogne dädig allenthalbenn usgespreitt wordenn unnd vil der evangelischen orten nitt anders vermeint, imm sye also, wie vil der bäbstlern unnd pensiöneren uss ires herren mund inen fürgeben habind.</s>
				</p>
				<p>
					<s n="10" xml:lang="de" type="auto">Unnd diewyl wir gesehenn, das mennge fromme gmeind verwirrt unnd verblendet wordenn unnd die mer allenthalben grad in yl wurdennd gemachet werden und gegmeindet, habend wir warlich die federen muͦsen dantzen laßenn, damitt uß gegensatz der warheitt der falsch schin der unerbaren lugenen enteckt wurde.</s>
					<s n="11" xml:lang="de" type="auto">Ettlich habennd uns unsere briefen verschlagen, damit sy mitt irer practic dester bas fürtrucken möginnd.</s>
				</p>
				<p>
					<s n="12" xml:lang="de" type="auto">So sind imm <placeName type="auto_name">Oberen Pundt</placeName> ouch kriegslüt wie in anderen ortenn unnd ser heftige papisten, die nitt allein des königs declaration glouben geben, sonder on das schnitzig von art sint zuͦ kriegen, gott geb wen es antreff.</s>
					<s n="13" xml:lang="de" type="auto">Noch habend sy von gots gnadenn nitt so vil mögenn, dann das es gar kein einheiligs gsin in irem Pundt, zühen zuͦ lassen.</s>
					<s n="14" xml:lang="de" type="auto">Sy habend blos umb 2 gmeinden das mer gehabt, welches frilich ouch nitt geschehen were, wenn sy den gmeinden allenthalbenn die warheitt fürgeben hettennd.</s>
					<s n="15" xml:lang="de" type="auto">Aber in den anderen 2 Pünten ist es (usgenomen 3 stimmen der messischen Dörferen) ein einheiligs gesin, gar niemand ziehen laßenn.</s>
					<s n="16" xml:lang="de" type="auto">Ja es habend die bottenn us <placeName type="auto_name">Pargell</placeName>, <placeName type="auto_name">Igadin</placeName> und anderen ettlichen orten befelch gehept, die vereinigung gar abkünden disem mörder und sinen b[uͦler] handzuͦhabenn.</s>
					<s n="17" xml:lang="de" type="auto">Damitt aber alle ding mitt rechter ordnung und ansehen geschehinnd, hatt unser h[err] b[urgermeister] Wille ein starken bytag uf hütt datum diss briefs beruͦfen laßenn unnd nitt gestattenn wellenn, das die antworten und mer allein von den 3 heüpteren gebenn oder gesendet wurde[n].</s>
					<s n="18" xml:lang="de" type="auto">Als man nu[n]<note type="margin">a.R.: r!</note> hütt, den 13. octobris 72, zuͦsamen nider geseßenn, habend sich ettliche verdorbne houptlüt, und die es gern werend, mechtig gerißenn unnd daruf gelegen, sy wellend zühen, diewyl es in irem Pundt umb ettwas das meer sye.</s>
					<s n="19" xml:lang="de" type="auto">Als aber die anderen botten von 2 <placeName ref="l648" cert="high">Pündten</placeName> ire mer gschriftlich yngelegt, hatt es sich befunden (wie da obenn gemeldet) das (usgnomen 2 vel 3 mesische stimmen) die überigen gricht von 2 Pünten gantz einheiligklich ab disem zug ein abschüchen und grewel habennd.</s>
					<s n="20" xml:lang="de" type="auto">Und diewyl jetz der pundtsbrief vermag, das das minder dem meren volgenn sölle, unnd je und je in allen anderen wichtigen sahen bishar also gebrucht wordenn, des müsend die grosen fäderhansen imm Oberen Pundt, die gut paganisch sind, hinder sich ston.</s>
				</p>
				<p>
					<s n="21" xml:lang="de" type="auto">Unnd damitt sy sehend, das es ernst sye, habend die anderen 2 Pündt sich gar nüt bewegen laßenn, obglich die federhansen ufgestanden und gern (als sy gsen, wo das meer) ein verwirrung gmachet, das nüt drus were worden, sonder habend glich uf der stett dem trommeter und einem stattknecht befolhen, das sy in allen eggen und enden der statt imm namen gmeiner 3 <placeName ref="l648" cert="high">Pündten</placeName> disen zug verbieten söllind, welches dann zwüschet 12 und 1 noch mittag geschehenn, und ich sömlichs selbs gesehenn und gehört hab.</s>
					<s n="22" xml:lang="de" type="auto">Dann wen der trommeter ufgeblasen, hatt miner herren diener geruͤft: 'Mine herren von gmeinen 3 <placeName ref="l648" cert="high">Pündten</placeName> die verbietend, das niemand keim frömbden herren sölle zuͦzüchen, ouch niemand dem könig in Franckrych zuͦzühe, by verlierung lyb und läben, er unnd guͦt, und welcher das übersechen wurde, dem wirdt man ouch sin wyb und kind nochschikenn unnd imm all sin guͦt anfallenn, ouch den gmeinden zuͦschribenn und unverzogenlich allen ungehorsamen ein unpartyisch recht setzen und sy strafen noch irem wolverdienen.'</s>
					<s n="23" xml:lang="de" type="auto">Daruf werdend sich ettlich schrainhansen<note type="margin">a.R.: -aimhansen</note> wol besinnen, ee sy irem kopff nochfarind, die man wol weißt, was sy verdient hettend; aber man mag in P[ünten] nitt ein jeden laststein erlupffen; dann sy habend zuͦvil anstrebens.</s>
					<s n="24" xml:lang="de" type="auto">Ee man aber zuͦsamen geseßen, hab ich vorhin die kläglich histore in tütsch gebracht des mords halben, sampt dem jemerlichen brief des jungen Zürrichers mim h[erren] burgerm[eister] geben mitt ermanung, er welle anhalten, das, ee man ützid handle, dises alles imm bytag verlesen werde.</s>
				</p>
				<p>
					<s n="25" xml:lang="de" type="auto">Hab ouch ettlichen heüpteren mer darvon gesagt.</s>
					<s n="26" xml:lang="de" type="auto">Do aber h[err] burg[ermeister] dises angebracht, hettend ettlich gern ein rigel darfür gestosenn; aber man hatt's einmal hören wellen, und ist von anfang bis zum end mitt grosem ufmerken und behertzgen verläsen wordenn, daruf der landtvogt Baselga, <foreign xml:lang="la">homo et dux obaeratus,</foreign> dise histore gern verkleineret hette, als ob man nitt grad einer jeden geschrift sölte oder müßte glouben, daruf imm der bott uß Pargell geantwortet, es sye diser geschrift bas zuͦ gloubenn weder dem mörder etc., unnd wenn er[s nitt glouben welle, so möge er wol in Franckrych gon unnd]s erfahren etc.</s>
					<s n="27" xml:lang="de" type="auto">Also ist guͦt, das man nitt nun des legati lyren, sonder ouch den anderen teill gehört habe.</s>
					<s n="28" xml:lang="de" type="auto">Wyter aber hatt man den legaten selbs wellen habenn, und als er erschinen, hette er gern den abscheid gschriftlich haben wellen; aber man ist imm nitt ufgejuckt.</s>
					<s n="29" xml:lang="de" type="auto">Dennach hatt man imm verwisen, das er also ußet der ordnung fare unnd one berüfung eins bytags sine sahen gern uf die gmeinden bringe, daruf er sich entschuldiget: es sye in Helvetia nitt brühig, unnd er habe ouch zwyflet an der antwort; so sye imm nüt befolhen, das er wyter handlen sölle.</s>
					<s n="30" xml:lang="de" type="auto">Man hatt imm ouch mitt sonderbarer emphasi fürgehalten, das er in Prospers handel zuͦ <placeName type="auto_name">Haldenstein</placeName> imm gricht sölle grett haben von ettlich 1000 thusend Spanier, die er lichtlich mitt hilff graf Han[n]ibals ins land bringen welte etc.</s>
					<s n="31" xml:lang="de" type="auto">Disem wirdt wyter nochgefraget werdenn; dann ee <placeName type="auto_name">Rhetiensis</placeName> handel in fervore was, weißt man wol, das Han[n]ibal die sinen gemusteret und ein gros volk angenomen, und ist eben zur selbigen zyt der verräter <persName type="auto_name">Flavius</persName>, der hie gefangen was, aber von pensiöneren erkouft und erlöst oder joch erbetten und jetz zuͦ Meyland by den inquisitoren sine verräteryen fürt, als ein internuncius zum dikeren mal tag und nacht zuͦ Han[n]ibal gepostet, ouch umb dieselbig zyt zuͦ Rom bym babst gsin.</s>
					<s n="32" xml:lang="de" type="auto">Do aber <persName type="auto_name">Rhetiensis</persName> conscii handel angangen und mencklich gesehen, wie einheilig der gmein man do were und wie es einem und anderem ergangen, ist deß Han[n]ibals kriegsvolk zerloffen unnd nüt drus wordenn.</s>
					<s n="33" xml:lang="de" type="auto">Man gibt für (als mir d. consul sagt), das die Spanier darum uf Meyland ruckind, darum das man dem nüwen herzogen, der unlangest dahin komen, die ougen belustigen welle; welle also die manschaft besehenn etc.</s>
				</p>
				<p>
					<s n="34" xml:lang="de" type="auto">Aber wer sicht nitt, wie dises sich zuͦ disen zyten so gar nüt rymet?</s>
					<s n="35" xml:lang="de" type="auto">Yedoch diewyl min gnedig herren von g[meinen] 3 Pünten noch dess kein eigentlichen grund habend, unnd doch hin und wider und grad under den bebstlerenn zuͦ <placeName type="auto_name">Veldkirch</placeName> unnd anderschwo gar vil darvon gerett wirdt, wie man den Rhetiensem rechen werde und widerumb erwecken, unnd wie man so vil nüwer schiffenn gmacht uf den <placeName type="auto_name">Chomersee</placeName>, hatt man ouch hütt verordnet, in yl den amptlüten imm Veltlin zuͦ schriben, es neme min herren wunder, das inen sömlicher sahen halbenn so gar nüt enbotten werde etc.</s>
					<s n="36" xml:lang="la" type="auto"><foreign xml:lang="de">Aber, aber:</foreign> praefectus huius provincię summus Epicuraeus est verus etc. n etc.</s>
					<s n="37" xml:lang="de" type="auto">Was je minen herren geschriben und geantwortet wirdt werden, will ich üch in yl wüßen laßenn.</s>
					<s n="38" xml:lang="de" type="auto">Ich truw der sach gar nüt, und umb so vil dester minder, das man sy erst jetz vermant, ein trüw ufsehen zhaben unnd sich rüsten, ouch das merteil lüt dises vernütend unnd nüt dester minder frölich, ja iren vil frölicher sind dan andere zyt.</s>
					<s n="39" xml:lang="de" type="auto">Menger fürcht siner pension und gibt griffenlichen gfaren dester minder acht, ja gar kein acht, das wir wol villicht nit werdend lernen schwümen, bis unns das waßer ins mul gath.</s>
					<s n="40" xml:lang="de" type="auto">Gott beware uns.</s>
				</p>
				<p>
					<s n="41" xml:lang="de" type="auto">Des prodigii halben hab ich vorgester <persName type="auto_name">Hansen Jaule</persName>, fendrich zuͦ <placeName type="auto_name">Schiertzschen</placeName>, selbs gefraget, der es gesehenn; hatt aller dingen gsagt, wie ich geschribenn, onecht so vil grundtlicher, das er anzeigt, das, noch dem der gros fürin strymen oder holtzburren vergangen, habe sich der wys zymen, der nitt anders gsin dan ein wyses, langes zwehele, daran die burren gebunden, obenhar für angefangen bucken und krümen wie ein halber circkell, bis ein gantzer kreiß und...<note type="misc">kreuz in kreis</note> darus wordenn.</s>
					<s n="42" xml:lang="de" type="auto">So hab ich ouch amman <persName type="auto_name">Gaudentz von Lentz</persName> hütt selber gefraget.</s>
					<s n="43" xml:lang="de" type="auto">Der rett eben uf den schrot ynhin unnd sagt ouch von eim langen fürenen flannen, der sich herab gelassen unnd andere gneist usgeworffenn und do angefangen post semihoram am anfang wider schwynen unnd abnemen und sich wunderbarlich durch einanderen verwirrenn, als wenn einer also machte... etc., welches dann andere gesehen sich zuͦsamen lassenn wie ein crütz.</s>
					<s n="44" xml:lang="de" type="auto">So vil hab ich verstonn mögen; doch will andere mer fragen.</s>
					<s n="45" xml:lang="de" type="auto">Wir möchtend lyden, das die histore in truck usgienge, wie es <foreign xml:lang="la">Pharisiis et <persName type="auto_name">Lugduni</persName></foreign> ergangen.</s>
					<s n="46" xml:lang="de" type="auto">Hiemitt gott befolhen.</s>
					<s n="47" xml:lang="la" type="auto">Salutat reverentiam tuam d. <persName ref="p8057" cert="high">Campellus</persName>, d. <persName ref="p8123" cert="high">Müllerus</persName>, d. <persName ref="p2627" cert="high">Pontisella</persName>, d. <persName ref="p8186" cert="high">Bonettus</persName>, d. <persName type="auto_name">Carolus</persName> et <persName type="auto_name">Victor</persName> et caeteri omnes etc.</s>
				</p>
				<p>
					<s n="48" xml:lang="la" type="auto">Commendo vobis <persName type="auto_name">Lucium Nierium</persName>, quem cuperem gnaviter in studiis progredi, ut brevi <persName type="auto_name">Davosios</persName> pasceret, qui ignavum, infidum et ebriosum unc habent depastorem.</s>
				</p>
				<p>
					<s n="49" xml:lang="la" type="auto">Multum illic syncerus et diligens pastor efficeret, sed praesentis huius opera debita plane destituimur.</s>
					<s n="50" xml:lang="la" type="auto">Conspirat et inclinat in partes <persName type="auto_name">Gantneri</persName> et <persName type="auto_name">Merii</persName> tenebrionum. etc.</s>
				</p>
				<p>
					<s n="51" xml:lang="la" type="auto">Ocyssime <placeName ref="l98" cert="high">Curię</placeName> 1572. 13. octobris.</s>
				</p>
				<p>
					<s n="52" xml:lang="la" type="auto">Resalutat vos uxor mea et liberi se vobis humillime commendantes.</s>
					<s n="53" xml:lang="la" type="auto">Salvus sit vester chorus et d. <persName type="auto_name">Ernius</persName><note xml:id="fn1" type="footnote" n="1">Leonhard Erni.</note>.</s>
				</p>
				<p>
					<s n="54" xml:lang="la" type="auto">Tuae dominationi subiectissimus servulus <persName ref="p8016" cert="high">Thobias Iconius</persName>.</s>
					<s n="55" xml:lang="la" type="auto">Amplissimo viro d. d. Heinrycho Bullingero, Tigurinae ecclesiae antistiti praeclarissimo, domino suo singulari observantia reverendissimo colendissimoque.</s>
				</p>
				<p>
					<s n="56" xml:lang="de" type="auto">Zürich an herr pfarrer.</s>
				</p>
			</div>
		</body>
	</text>
</TEI>