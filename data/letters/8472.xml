<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file8472" type="Brief" source="TUSTEP-0" n="41006">
	<teiHeader xml:lang="de">
		<fileDesc>
			<titleStmt>
				<title subtype="file">Tobias Egli (Iconius, Götz) / Chur an Heinrich Bullinger / Zürich, 22. Januar 1571</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl n="45" type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 376,186 + 181a</idno>
					</msIdentifier>
					<msContents>
						<msItem>
							<incipit>Accepi nova illa varia una cum tuis literis, et quod serius nuper afferebantur, responsionem hucusque differre placuit.</incipit>
							<textLang>de</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Graubünden, Korr. III, S. 235-237, No. 237 Exc.</title>
							</bibl>
							<bibl type="Gedruckt" subtype="Teildruck">
								<title>de Porta I, 2, 488f</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/8472">
				<correspAction type="sent">
					<persName ref="p8016" cert="high"/>
					<placeName source="l98" cert="high"><orig>Chur</orig></placeName>
					<date when="1571-01-22" cert="high"/>
				</correspAction>
				<correspAction type="received">
					<persName ref="p495" cert="high"/>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file8473"/>
					<ref type="prev_chronologically" target="file8471"/>
					<ref type="next_correspondence" target="file8487"/>
					<ref type="prev_correspondence" target="file8467"/>
					<ref type="next_correspondence_request" target="file8498"/>
					<ref type="prev_correspondence_request" target="file8465"/>
					<ref type="next_correspondence_reaction" target="file8487"/>
					<ref type="prev_correspondence_reaction" target="file8467"/>
					<ref type="next_same_sender" target="file8498"/>
					<ref type="prev_same_sender" target="file8465"/>
					<ref type="next_same_addressee" target="file8473"/>
					<ref type="prev_same_addressee" target="file8471"/>
					<ref type="next_with_sender_as_addressee" target="file8498"/>
					<ref type="prev_with_sender_as_addressee" target="file8465"/>
					<ref type="next_with_addressee_as_sender" target="file8473"/>
					<ref type="prev_with_addressee_as_sender" target="file8471"/>
				</correspContext>
			</correspDesc>
			<langUsage>
				<language ident="de" usage="35">Deutsch</language>
				<language ident="la" usage="965">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/8472%2FAutograph%2F00%20E_II_376__fol__186_r_.tif/full/max/0/default.jpg" n="1"><desc subtype="path">8472/Autograph/00 E_II_376__fol__186_r_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/8472%2FAutograph%2F01%20E_II_376__fol__186_v_.tif/full/max/0/default.jpg" n="2"><desc subtype="path">8472/Autograph/01 E_II_376__fol__186_v_.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/8472%2FAutograph%2F02%20E_II_376__fol__181_a_r_.tif/full/max/0/default.jpg" n="3"><desc subtype="path">8472/Autograph/02 E_II_376__fol__181_a_r_.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/8472%2FAutograph%2F03%20E_II_376__fol__181_a_v_.tif/full/max/0/default.jpg" n="4"><desc subtype="path">8472/Autograph/03 E_II_376__fol__181_a_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Accepi nova illa varia una cum tuis literis, colendissime domine, et quod serius nuper afferebantur, responsionem hucusque differre placuit.</s>
					<s n="3" xml:lang="la" type="auto">Rogo autem praestantiam tuam, ne id minus dextre interpretetur, si parcior in novis rescribendis fuero; quam parum enim hominum rumusculos venari stationis meae difficultas permittat, nullo negocio quivis iudicare potest, cui huius ecclesiae onera, quae solus adhuc dum sustineo, minus erunt incognita.</s>
				</p>
				<p>
					<s n="4" xml:lang="la" type="auto">Brevibus tamen, quae hisce diebus domi meae hausi, non gravabor significare.</s>
					<s n="5" xml:lang="la" type="auto">Rettulit mihi d. <persName ref="p8186" cert="high">Bonettus</persName> ex bibliopola Petro Berna: Moguntia scribi exules ab Albano pulsos una cum principe <placeName type="auto_name">Orangiae</placeName>, qui equites supra 4000 secum habeat, <persName type="auto_name">Daventrium</persName> coepisse caesis ibidem 500 Hispanis praesidiariis.</s>
					<s n="6" xml:lang="la" type="auto">- Selii <placeName type="auto_name">Superioris Ingaddinae</placeName> ecclesiae minister, homo Italus, pro certo mihi retulit se ibidem loci ex capitaneo <persName type="auto_name">Baptista a Salicibus</persName>, torquato pontificio, qui ex Italia scripto acceperit, pro certo intellexisse: Ferrariensem inquisitorem (antequam terra contremuerit) 15 monachos Lutheranismi suspicione laborantes in quasdam angustias detrusisse fumoque grandi excitato suffocasse.</s>
					<s n="7" xml:lang="la" type="auto">Postea ingravescente terraemotu duci obiecisse id damni et miseriae, quicquid sit, hinc inde exoriri, quod haereticos non durius tractarent et diligentius inquisitionem instituerent.</s>
					<s n="8" xml:lang="la" type="auto">Respondisse ducem: verum esse; se quidem tantae calamitatis causam praebere, sed non quod lenius aut remissius hactenus egissent, sed quod in[n]oxio sanguini tam parum aut nihil pepercerint; unde ipsorum sanguinem nunc fundi necesse esse, ut in[n]oxius a manibus ipsorum requiratur.</s>
					<s n="9" xml:lang="la" type="auto">Hinc suspicionem grandem ipsi duci natam esse, adeo ut a pontifice requisitus et admonitus edicendum ei sit, cuiusnam religionis amatorem et professorem se esse declaret etc.</s>
					<s n="10" xml:lang="la" type="auto">Spargitur hic rumor cum reliquis Helvetiis Tigurinos quoque auxilium <placeName ref="l522" cert="high">Venetis</placeName> in <placeName type="auto_name">Turcam</placeName> promisisse, quod credere non possum.</s>
					<s n="11" xml:lang="la" type="auto">Quid autem <placeName type="auto_name">Rhetis</placeName> legatis hodierno die eveniat, nimirum intellexisti.</s>
					<s n="12" xml:lang="la" type="auto">Convenerunt nuper <placeName type="auto_name">Davosii</placeName> et donato iure patrio in civem vel indigenam <placeName type="auto_name">Rhetum</placeName> receperunt <placeName ref="l1976" cert="high">Augustanum</placeName> quendam <persName type="auto_name">Conradum Rotium</persName> vel Erythraeum, qui maximam pecuniae summam sibi deberi ab Hispano proposuit, quam tamen hactenus nullis mediis exigere et obtinere potuerit; cupere ergo Rhetum fieri et in huius nationis civem ascisci, quo literis commendatitiis et intercessionibus amicis ex socio foedere eo efficatioribus ius suum et debitam pecuniam obtinere et recuperare facilius possit.</s>
					<s n="13" xml:lang="la" type="auto">Receptus est (ut mihi amplissimus d. <persName type="auto_name">consul W[illius]</persName>, quem ea de re singulariter, praesertim in tantis voculis malevolorum, compellavi, narravit), sed apertis et certis legibus, ut literis et testibus sive vadibus fide dignis confirmet et certificet, nullam huic petitioni aliam subesse causam, praeterquam quod ipsorum opera amica et socia ad extorquendas pecunias ab Hispano velit uti.</s>
					<s n="14" xml:lang="la" type="auto">Illud nunc rustici longe aliter interpretantur et dicunt rem agitari proditoriam: promissum esse huic alienigenae Rheticum auxilium ad intercipiendas Italiae merces, quarum retentione Hispanus ad solutionem cogatur, unde bella crudelia secutura sine dubio essent; concessum etiam esse huic <persName type="auto_name">Conrado</persName>, ut arcem et propugnaculum, ubi locorum velit in Rhetia, suis sumptibus extruat; obliti maiorum, qui olim munitiones eiuscemodi non gravibus sine causis et periculis essent demoliti, eas nunc in maximum patriae detrimentum reparari cogitare, victi auro et muneribus, quibus praeter modum omnes prope legati essent corrupti et oppugnati.</s>
					<s n="15" xml:lang="la" type="auto">Hinc videas furere rusticos et cum ratione insanire.</s>
					<s n="16" xml:lang="la" type="auto">Deiecerunt ammanum <placeName type="auto_name">Davosianum</placeName> e solio et carceri, ut fama volat, adiudicarunt.</s>
					<s n="17" xml:lang="la" type="auto">Alibi de vita periclitandum quibusdam fuit, qui precibus vix redempti venabula praetensa et vibrata aegre evaserunt.</s>
					<s n="18" xml:lang="la" type="auto">Quidam ad pedes rusticorum sese abiecerunt perque deum et omnem iusticiam rogarunt, ne quid indicta causa et veritate non cognita ferocius in ipsos perpetrarent.</s>
					<s n="19" xml:lang="la" type="auto">De consulibus etiam nostris, qui legationis munus obiere, varius sermo habetur.</s>
					<s n="20" xml:lang="la" type="auto">Sed excusabit se d. <persName type="auto_name">Willius</persName>, quem vacare culpa crediderim, sicuti etiam alterum.</s>
					<s n="21" xml:lang="de" type="auto">Gott behüt uns vor ufruͦren; dan es kein wunder wer, das erterich dät sich uf; also gaat es alles ungeschlenngelich<note type="margin">a.R.: geschleungelich?</note> zuͦ.</s>
					<s n="22" xml:lang="la" type="auto">Auro venalia cuncta; aurum ius sequitur.</s>
					<s n="23" xml:lang="la" type="auto">Volui haec brevibus ad te, ne quid gravius vos laedat.</s>
					<s n="24" xml:lang="la" type="auto">Correpti sunt vertigine rustici.</s>
					<s n="25" xml:lang="la" type="auto">Si quid gravius subest, non ita brevi et facile refrigescet; multa enim concurrunt eluenda et purganda, utinam mediis pacatis e recto ordine!</s>
					<s n="26" xml:lang="la" type="auto">Spero autem multa esse tralaticia.</s>
				</p>
				<p>
					<s n="27" xml:lang="la" type="auto">Salutant te d. consul amplissimus, d. <persName ref="p2627" cert="high">Pontisella</persName>, d. <persName ref="p8186" cert="high">Bonettus</persName> et alii etc.</s>
					<s n="28" xml:lang="la" type="auto">Utinam utrique consuli d. <persName type="auto_name">R. Gwaltheri</persName> liber compte ligatus missus esset; nemo est, qui hanc artem hic exerceat.</s>
					<s n="29" xml:lang="la" type="auto">Erit in officio brevi d. <persName type="auto_name">Willius</persName>, et, si dominus faverit, coram ego repraesentabo.</s>
				</p>
				<p>
					<s n="30" xml:lang="la" type="auto">Ocyssime ex musaeo nostro 1571. 22. ianuarii <placeName ref="l98" cert="high">Curiae Rhaetorum</placeName>.</s>
				</p>
				<p>
					<s n="31" xml:lang="la" type="auto">Salvus sit <persName type="auto_name">Ernius</persName><note xml:id="fn1" type="footnote" n="1">Leonhard Erni.</note> noster.</s>
				</p>
				<p>
					<s n="32" xml:lang="la" type="auto">Tuae dominationi subiectissimus <persName ref="p8016" cert="high">Th[obias] Eg[lius</persName>].</s>
				</p>
				<p>
					<s n="33" xml:lang="la" type="auto">Amplissimo viro d. d. Hennrycho Bullingero, Tigurinae ecclesiae episcopo praeclarissimo et vigilantissimo, domino suo singulari observantia colendissimo.</s>
				</p>
				<p>
					<s n="34" xml:lang="de" type="auto">Zürych.</s>
				</p>
			</div>
		</body>
	</text>
</TEI>