<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file1967" type="Brief" source="TUSTEP-0" n="23151">
	<teiHeader xml:lang="de">
		<fileDesc>
			<titleStmt>
				<title subtype="file">Baptist Johannes Wisamer / Hamburg an Heinrich Bullinger, Theodor Bibliander (Buchmann), Rudolf Gwalther (Walter, Gualtherus, Walthart) d.Ä. / Zürich, 25. August 1553</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl n="45" type="footnotes">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 346,284 ff.</idno>
					</msIdentifier>
					<msContents>
						<msItem>
							<incipit>Non vos ignorare puto, quam male audiant de sacramentis ecclesiae Christi recte vobiscum docentes</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Literatur">
								<title>H. Fast, Bullingers Kampf mit den Täufern 238 (Xk IRG)</title>
							</bibl>
						</listBibl>
					</additional>
				</msDesc>
				<msDesc type="Brief" subtype="Kopie" xml:lang="la">
					<msIdentifier>
						<repository ref="a96"/>
						<idno subtype="Kopie">Ms S 80,28</idno>
					</msIdentifier>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/1967">
				<correspAction type="sent">
					<persName ref="p3971" cert="high"/>
					<placeName source="l204" cert="high"><orig>Hamburg</orig></placeName>
					<date when="1553-08-25" cert="high"><note>Niehaus: 26. August 1553</note></date>
				</correspAction>
				<correspAction type="received">
					<persName ref="p495" cert="high"/>
					<persName ref="p8171" cert="high"/>
					<persName ref="p8011" cert="high"/>
					<placeName source="l587" cert="high"><orig>Zürich</orig></placeName>
				</correspAction>
				<correspContext>
					<ref type="next_chronologically" target="file1968"/>
					<ref type="prev_chronologically" target="file1966"/>
					<ref type="next_correspondence" target="file2207"/>
					<ref type="next_correspondence_request" target="file2207"/>
					<ref type="next_same_sender" target="file2207"/>
					<ref type="next_same_addressee" target="file4441"/>
					<ref type="prev_same_addressee" target="file11892"/>
					<ref type="next_with_sender_as_addressee" target="file2207"/>
					<ref type="next_with_addressee_as_sender" target="file4441"/>
					<ref type="prev_with_addressee_as_sender" target="file11892"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/1967%2FAutograph%2F00%20E_II_346__fol__284_r_.tif/full/max/0/default.jpg" n="1"><desc subtype="path">1967/Autograph/00 E_II_346__fol__284_r_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/1967%2FAutograph%2F01%20E_II_346__fol__284_v_.tif/full/max/0/default.jpg" n="2"><desc subtype="path">1967/Autograph/01 E_II_346__fol__284_v_.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/1967%2FAutograph%2F02%20E_II_346__fol__285_r_.tif/full/max/0/default.jpg" n="3"><desc subtype="path">1967/Autograph/02 E_II_346__fol__285_r_.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/1967%2FAutograph%2F03%20E_II_346__fol__285_v_.tif/full/max/0/default.jpg" n="4"><desc subtype="path">1967/Autograph/03 E_II_346__fol__285_v_.tif</desc></graphic>
		</surface>
		<surface>
			<graphic xml:id="img5-0" url="https://iiif.bullinger-digital.ch/iiif/3/1967%2FAutograph%2F04%20E_II_346__fol__286_r_.tif/full/max/0/default.jpg" n="5"><desc subtype="path">1967/Autograph/04 E_II_346__fol__286_r_.tif</desc></graphic>
		</surface>
		<surface>
			<graphic xml:id="img6-0" url="https://iiif.bullinger-digital.ch/iiif/3/1967%2FAutograph%2F05%20E_II_346__fol__286_v_.tif/full/max/0/default.jpg" n="6"><desc subtype="path">1967/Autograph/05 E_II_346__fol__286_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">Salvete.</s>
					<s n="2" xml:lang="la" type="auto">Non vos ignorare puto, pientissimi iuxta atque omnigena eruditione celeberrimi clarissimique viri, quam male audiant de sacramentis ecclesiae Christi recte vobiscum docentes non tantum apud impios et plane deploratos papistas, sed et apud reformatas quoque Saxonicas et, quae ab illis pendent, septentrionales quam plurimas ecclesias, apud quas ita invaluit vestri nominis invidia atque odium ob immodicam unius hominis authoritatem, quem nuspiam erravisse persuasum habent, ut vel nominasse vos(?) saltem periculosum sit.</s>
					<s n="3" xml:lang="la" type="auto">Et quamvis iidem nunc multas inter se alant sectas novis subinde gliscentibus (propter supercilium eorum sic domino permittente), tamen in hoc conveniunt omnes suntque concordes, ut vos(?), et qui vobiscum(?) recte de mysteriis sentiunt, probrosis nominibus tanquam nocentissimos Christi hostes pessime proscindant atque proscindant etiam publice pro concione populi contra datam fidem et olim pactas inducias, cum pestilentissimis ac seditiosis anabaptistis vos semper coniungentes, ut et seditionis quoque suspectos faciant magisque invisos, perinde ut Iudaei Christo faciebant medium inter latrones suspendendo.</s>
					<s n="4" xml:lang="la" type="auto">Quae vestri nominis infamia quam plurimos a cognitione veritatis repressit, dum ad primum statim verbum sanae doctrinae tanquam serpentes obturant aures male de vobis persuasi homines, ne audiant veritatem, quam Sathanicam putant esse imposturam.</s>
					<s n="5" xml:lang="la" type="auto">Quamvis autem non dubitem, quin pro vestra longanimitate atque christiana patientia aequique bonique consulatis, quicquid tandem conviciorum in vos iaciatur innocentes, propter Christum, tamen scandali, quod inde oritur, non est perpetuo negligenda ratio.</s>
					<s n="6" xml:lang="la" type="auto">Sunt enim in istis etiam septentrionis ecclesiis non pauci, qui recte quidem mysteria intelligunt, sed profiteri non audent propter illos, qui regnum doctrinae iamdudum sibi vendicarunt illic.</s>
					<s n="7" xml:lang="la" type="auto">Proinde, si his consultum vultis atque aliis plurimis, ut certe vos velle non ambigo, pro mea insipientia hoc consultum videretur, ut de sacramentis Christi, nempe baptismate et coena, quae tamen ipse dominus instituit, quanta fieri posset diligentia, duos conscriberetis libros partitis inter vos operis cum scoliis Latinis et Germanicis, utut vobis videretur doctis pariter et indoctis conducere, propter rudiores quosdam ecclesiarum pastores et propter mediocriter doctos laicos, maxime nobiles, quibus Germanica lingua purior illa nobiliorque, qua in aulis utuntur principum, est notior, etiam in <placeName type="auto_name">Dania</placeName> et Suetia: tum fieri posset domino cooperante, ut timidiores pastores audentiores facerent potentes et nobiles veritatis aliquem gustum adepti<note xml:id="fna" type="footnote" n="a">Hierzu a.R.: "Der allerbesten und adelichen deutschen hofsprach mag man sich aus den abscheiden des h. ro[mischen] reichs gnugsam erkunden."</note>.</s>
				</p>
				<p>
					<s n="8" xml:lang="la" type="auto">Post sufficientem autem solidamque verorum dogmatum confirmationem atque falsorum sobriam ac modestam refutationem (nolim enim vos conviciis pensare convicia) facile intelligent omnes ex his duobus libris vobis nihil esse aut fuisse cum seditiosis anabaptistis commune (quibus vel primi restitistis aliis conniventibus) videbuntque, quam improbe vos adversarii cum illis semper coniunxerint calumniis magis quam argumentis aut scripturis hucusque praesserint, deinde habebunt et pii, quod adversariorum strophis obiiciant.</s>
				</p>
				<p>
					<s n="9" xml:lang="la" type="auto">Verum ut desinant, qui ecclesiis praescribunt dogmata, nova subinde sacramenta confingere, sicuti ex nostris nunc faciunt (nostros autem appello, apud quos nunc versor alienigena), qui claves medium inter baptisma et coenam, ut eo plus authoritatis habeant, tanquam tertium sacramentum infarciunt (fortassis propter sanctum uberemque confessionalem denarium), cum tamen nullum ostendere possint elementum, quod accedente verbo dei fiat sacramentum, nisi forte insufflationem Christi, adsit venia verbo, ut Aeolus ventos, in utrem incluserint etc., necesse erit hunc errorem in partitione sacramentorum aut alias, ubi visum vobis fuerit, corrigere.</s>
					<s n="10" xml:lang="la" type="auto">In priore autem libro de baptismate non tantum refellendi sunt praecipui anabaptistarum errores, sed et nostrorum quoque deliramenta, qui in purgatioribus nunc regnant ecclesiis quique in magistri sui verba iurati (a quo piaculum putant vel in aliquo dissentire) docent infantes verba baptisantis intelligere illisque credere ac sic proprium habere fidem, in quam baptisentur etc.</s>
					<s n="11" xml:lang="la" type="auto">Qua petitione principii nimis impudenti data est olim occasio anabaptistis, qui prius, nostro saeculo, nulli fuerunt, primum, ut aversarentur paedobaptismum, deinde ut impugnarent quoque.</s>
				</p>
				<p>
					<s n="12" xml:lang="la" type="auto">Haec ideo adnotanda videntur, ut omnibus manifestum fiat anabaptistarum sectam nocentissimam non ex vobis suam trahere originem, ut quidam nugantur, sed ex illis, qui sibi nimium placentes, quicquid in buccam venit, temere effutiunt ac incircumspecte impudenter sua vitia aliis exprobrantes.</s>
				</p>
				<p>
					<s n="13" xml:lang="la" type="auto">Refellendi quoque sunt, qui docent superstitiose magis quam religiose fideles quam primum natos infantes ad baptismum festinanter deferre aut deficientes per mulieres (quibus dominus nulla functionem ecclesiasticam demandavit) baptisandos, quasi vero salutem in domino fidelium christianorum infantes nullam habeant, quibus immatura morte migrare hinc contingat voluntate dei, priusquam baptisentur ab homine.</s>
					<s n="14" xml:lang="la" type="auto">Propter quem errorem pii parentes saepe nimis acerbe sunt excruciati proles suas aeternum damnatas reputantes, cum tamen Hebraeorum filii, qui ante octavum diem incircumcisi sunt mortui, ex foedere dei non sint exclusi ut neque puellae, aut quasi per nos aut elementa salus conferatur, cum dominus se fidelium fore deum et seminis eorum post eos promiserit <persName type="auto_name">Abrahamo</persName>, parenti fidelium.</s>
					<s n="15" xml:lang="la" type="auto">Itidem fiat in libro posteriore de coena domini, ubi non minus peccatur a dextris et a sinistris, id quod vos melius novisse puto, quam ut cuiusquam vobis sit opus admonitione, quomodo remissionem peccatorum illic ferendam doceant aliaque non minus inepta quam plurima.</s>
					<s n="16" xml:lang="la" type="auto">Placeret quoque, si vobis videretur, ut conscriptis duobus libris, utut vobis placuerit, vice coronidis adderetur dialogus quispiam quasi epilogus, in quo absurdissima antagonistarum (tacitis tamen nominibus) producerentur atque refellerentur.</s>
					<s n="17" xml:lang="la" type="auto">Quae forma docendi apud rudes plurimum valet, cuius vobis typum quendam rudem quoque mitto fragmenti adnotationum, quod aliquando pro fratre meo ex vestris consarcinavi libris, vestra vobis remittens, non docens, quorum non sum dignus calciamenta solvere.</s>
				</p>
				<p>
					<s n="18" xml:lang="la" type="auto">Ne autem peregregius ac reverendus d. <persName ref="p540" cert="high">Iohannes Calvinus</persName>, amicus vester sigularis, mihi succenseat, quasi in alieno libro voluerim esse ingeniosus, si forte resciverit, quod suo sim abusus cognomine et catechismo in hoc fragmento multis transpositis aut etiam immutatis, ut mihi visum fuit fratri conducere, hanc vos culpam, rogo, pro me deprecemini, nec dubito, quin recte admonitus ut vir bonus sit omnia condonaturus.</s>
				</p>
				<p>
					<s n="19" xml:lang="la" type="auto">Absoluto autem opere vestro dedicatio eius nunc nullis magis videretur principibus competere, si vobis placeret, quam serenissimo Danorum regi Christiano etc. eiusque genero illustrissimo Saxoniae duci Augusto electori etc. (si modo id esse velint, quod vocantur), idque fieri cuperem nomine Tigurinae ecclesiae cum humili devotaque pollicitatione sive professione, si quid rerenissima regis maiestas aut illustrissima principis electoris gracia in hoc opere desyderarent, id vos humiliter aut scripto, aut si mavelint, verbis coram, si vocemini, declaraturos probaturosque doctrinam vestram non esse Sathanicam, sed ex verbo dei.</s>
				</p>
				<p>
					<s n="20" xml:lang="la" type="auto">Hac implicita et subacculta modestaque pro vocatione antagonistarum ad disputandum (non enim audirent vos principes absque illis) futurum sperarem, ut aut fiducia vestra praeter multos alios ipsi confirmarentur principes aut synodum sive conventum indicerent cum salvo conductu aut cogerentur obmutescere calumniatores aut saltem pa latim mitiores fieri, qui non libenter essent vobiscum congressuri in palestram disputationis, quam semper declinarunt, etiamsi aliter ad populum deblaterent, et haberet populus, quod in faciem illis obiectaret, nempe si tam essent certi suorum dogmatum, cur non vos publica disputatione, ad quam vos ultro offerretis paratos, convincerent, vindicareturque ecclesia vestra alioqui antiquissima a probro, quo dudum fuit diffamata, immo pene conspurcata.</s>
				</p>
				<p>
					<s n="21" xml:lang="la" type="auto">Cavendum autem omnino, ne novos principibus confingatis titulos usu recepto contenti, ne calumniatores ut olim habeant, quod sugillent vestraque invisa reddant, priusquam legantur; suus enim cuique honos tribuendus, et verbis ut moneta utendum est, quae vos, ornatissimi viri, commonitos volui zelo non alio quam pietatis compunctus.</s>
					<s n="22" xml:lang="la" type="auto">Quantumvis autem impudentis videri possit arrogantiae, quod homo ignotus indoctusque ac plane barbarus, immo sordidus mercator ad vos non vereatur suas scribere ineptias tanquam sus lutulentus <placeName type="auto_name">Minervam</placeName> docturus, tamen audentem me fecit insignis vestra pietas, quae ex vestris mihi est nota lucubrationibus, dum expendo, quam ingens ac fervidus vos teneat reformandae ac promovendae verae christianae religionis studium, ut nullum vos pigeat movisse lapidem, quacunque tandem ratione regni Christi pomoeria dilatare atque veram salutis doctrinam quam plurimis persuadere possitis etiam vel ingratis.</s>
					<s n="23" xml:lang="la" type="auto">Hac itaque fiducia fretus nihil timeo, qui ignoti et ignavi quoque clientis paulisper sitis aequo animo laturi insipientiam, dum, quod ago, ipse quoque (licet ecclesiae vilissimum, at non abiectum tamen, ut spero, membrum) faciam pietatis promovendae studio, vice cotis interim fungens, quando gladius ipse verbi dei rite<note type="margin">a.R.: vire? vice?</note> secandi esse nequeam, rogoque, ut mei nullam in vestris scriptis publicis mentionem faciatis; non enim tale quippiam ambio, et esset sane hoc quoque mihi valde periculosum, qui saepius cogor per Hollandiam, Brabantiam et Flandriam aliaque piis inhospita loc peregrinari, quamvis et illic reperiantur pii et docti viri non pauci, sed occulti.</s>
				</p>
				<p>
					<s n="24" xml:lang="la" type="auto">Suffecerit mihi clientulum me a vobis recipi, si dignus modo fuero, vel inter postremos, ignotum, qui fęlicis memoriae <persName ref="p1753" cert="high">Leoni</persName> vestro aliquando, licet non a facie, tamen notus fui.</s>
				</p>
				<p>
					<s n="25" xml:lang="la" type="auto">Obsecro autem vos reverendos in domino patronos, ut clientuli vestro praecibus faveatis nullis prorsus remorati tediis; suppeditabit dominus spiritu suo vires et industriam mercedemque laboris coronam immarcessibilem, eritque et interim procul dubio principum quoque liberalitas erga vos non inofficiosa.</s>
					<s n="26" xml:lang="la" type="auto">Ego vero ut meum vobis tester amorem, pro mea tenuitate vobis dono pannum Delphicum, in quo nullis est parsum impensis et meliore selectaque lana Anglicana contextum ac ita paratum, ut nulla prorsus praeparatione amplius egeat, nisi ut a sarctore scindatur consuaturque in tunicas, quem vos rogo eo recipiatis, quo datur animo, non immemores, quod et duo aera minuta collata in gazophylacium domino grata fuerunt.</s>
				</p>
				<p>
					<s n="27" xml:lang="la" type="auto">Gratus quoque erit labor vester, ut spero, multis piis, etiam <persName type="auto_name">Hafniensis</persName> academiae professoribus, qui non omnes iurarunt in verba magistri, sicut et multis in aula regis et electoris.</s>
					<s n="28" xml:lang="la" type="auto">Dominus noster Iesus Christus, cuius vos estis strenui milites, suum opus in vobis suo perficiat spiritu in gloriam suam ad pacandas illustrandasque ecclesias suas.</s>
					<s n="29" xml:lang="la" type="manual">Amen.</s>
				</p>
				<p>
					<s n="30" xml:lang="la" type="auto">Ex <placeName type="auto_name">Hamburga</placeName> postridie Barptolomaei anno etc. 53 meque ecclesiae vestrae fratribus apud dominum commendate.</s>
				</p>
				<p>
					<s n="31" xml:lang="la" type="auto">Vester et ecclesiae vestrae devotus cliens <persName type="auto_name">Bapt[ista] Iohannes Wisamerus</persName> subscripsit.</s>
				</p>
				<p>
					<note type="address">[Adresse:]</note>
					<s n="32" xml:lang="la" type="auto">Ornatissimis praestantissimisque viris piis ac fidelibus Tigurinae ecclesiae pastoribus doctoribusque d. d. Heinricho Bullingero, <persName ref="p8171" cert="high">Theodoro Bibliandro</persName> ac <persName ref="p8011" cert="high">Rodolpho Gvalthero</persName>, dominis et patronis suis observandissimis.</s>
				</p>
			</div>
		</body>
	</text>
</TEI>