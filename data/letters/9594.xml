<?xml version="1.0" encoding="UTF-8" standalone="no"?>
<TEI xmlns="http://www.tei-c.org/ns/1.0" xml:id="file9594" type="Brief" source="TUSTEP-0" n="44013">
	<teiHeader xml:lang="de">
		<fileDesc>
			<titleStmt>
				<title subtype="file">Heinrich Bullinger / Zürich an [Edmund Grindal], 10. März 1574</title>
			</titleStmt>
			<publicationStmt>
				<publisher>Volk et al.</publisher>
				<pubPlace>Zürich</pubPlace>
				<address>
					<addrLine>Institut für Computerlinguistik</addrLine>
					<addrLine>Andreasstrasse 15</addrLine>
					<addrLine>8050 Zürich</addrLine>
					<addrLine>Schweiz</addrLine>
				</address>
				<authority>Universität Zürich</authority>
				<idno subtype="url">https://www.bullinger-digital.ch/</idno>
				<date when="2024"/>
			</publicationStmt>
			<sourceDesc>
				<bibl n="45" type="transcription">Vorläufige Transkription der HBBW-EditorInnen</bibl>
				<bibl type="scan">Zürich StA</bibl>
				<msDesc type="Brief" subtype="Autograph" xml:lang="la">
					<msIdentifier>
						<repository ref="a94"/>
						<idno subtype="Autograph">E II 369,182</idno>
					</msIdentifier>
					<msContents>
						<msItem>
							<incipit>Literas tuas ultima Julii superioris anni a te datas</incipit>
							<textLang>la</textLang>
						</msItem>
					</msContents>
					<additional>
						<listBibl>
							<bibl type="Gedruckt">
								<title>Ep. Tig. 2, 150ff</title>
							</bibl>
						</listBibl>
					</additional>
				</msDesc>
			</sourceDesc>
		</fileDesc>
		<profileDesc>
			<correspDesc ref="https://www.bullinger-digital.ch/letter/9594">
				<correspAction type="sent">
					<persName ref="p495" cert="high"/>
					<placeName source="l587" cert="high"><orig>Zürich</orig></placeName>
					<date when="1574-03-10" cert="high"/>
				</correspAction>
				<correspAction type="received">
					<persName ref="p1341" cert="low"/>
				</correspAction>
				<correspContext>
					<ref type="next_chronologically" target="file9595"/>
					<ref type="prev_chronologically" target="file9593"/>
					<ref type="prev_correspondence" target="file9403"/>
					<ref type="prev_correspondence_request" target="file7537"/>
					<ref type="prev_correspondence_reaction" target="file9403"/>
					<ref type="next_same_sender" target="file9595"/>
					<ref type="prev_same_sender" target="file9593"/>
					<ref type="prev_same_addressee" target="file9403"/>
					<ref type="next_with_sender_as_addressee" target="file9595"/>
					<ref type="prev_with_sender_as_addressee" target="file9593"/>
					<ref type="prev_with_addressee_as_sender" target="file9403"/>
					<ref type="child" target="file9664"/>
				</correspContext>
			</correspDesc>
			<langUsage>
				<language ident="la" usage="1000">Latein</language>
			</langUsage>
		</profileDesc>
		<revisionDesc status="untouched">
			<change>init</change>
		</revisionDesc>
	</teiHeader>
	<facsimile>
		<surface>
			<graphic xml:id="img1-0" url="https://iiif.bullinger-digital.ch/iiif/3/9594%2FAutograph%2F00%20E_II_369__fol__182_r_.tif/full/max/0/default.jpg" n="1"><desc subtype="path">9594/Autograph/00 E_II_369__fol__182_r_.tif</desc></graphic>
		</surface>
		<surface>
			<graphic xml:id="img2-0" url="https://iiif.bullinger-digital.ch/iiif/3/9594%2FAutograph%2F01%20E_II_369__fol__182_v_.tif/full/max/0/default.jpg" n="2"><desc subtype="path">9594/Autograph/01 E_II_369__fol__182_v_.tif</desc></graphic>
		</surface>
		<surface>
			<graphic xml:id="img3-0" url="https://iiif.bullinger-digital.ch/iiif/3/9594%2FAutograph%2F02%20E_II_369__fol__182_a_r_.tif/full/max/0/default.jpg" n="3"><desc subtype="path">9594/Autograph/02 E_II_369__fol__182_a_r_.tif</desc></graphic>
		</surface>
		<surface>
			<graphic xml:id="img4-0" url="https://iiif.bullinger-digital.ch/iiif/3/9594%2FAutograph%2F03%20E_II_369__fol__182_a_v_.tif/full/max/0/default.jpg" n="4"><desc subtype="path">9594/Autograph/03 E_II_369__fol__182_a_v_.tif</desc></graphic>
		</surface>
	</facsimile>
	<text xml:lang="la">
		<body>
			<div>
				<p>
					<s n="1" xml:lang="la" type="auto">S.</s>
					<s n="2" xml:lang="la" type="auto">Reverende et summa mihi observantia colende domine: Literas tuas ultima iulii superioris anni a te datas mense octobri accepi.</s>
					<s n="3" xml:lang="la" type="auto">Quo autem plus me oblectarunt, cupide diu expectatae, eo gravius contristarunt quod ex iis intelligerem, certamina apud vos restaurari a quibusdam turbulentis hominibus, et quidem iunioribus, qui totam ecclesiae faciem, non sine magnis laboribus ab optimis viris comparatam, expungere, et novam ad ipsorum placitum compositam inducere conantur.</s>
					<s n="4" xml:lang="la" type="auto">Habentur ubique terrarum huiusmodi male feriati homines, qui cum in effectum producere non possunt quod instituunt, conatibus interim illis suis perturbant et vexant multos bonos, simpliciores offendunt, papistas in spem erigunt, sed et cursum evangelii vehementer impediunt.</s>
				</p>
				<p>
					<s n="5" xml:lang="la" type="auto">Conquestus est hac ipsa de re anno superiore reverendus dominus <placeName type="auto_name">Eliensis</placeName> et apud <persName ref="p8011" cert="high">Gvaltherum</persName> nostrum, et apud me reverendus d. <placeName ref="l296" cert="high">Londoniensis</placeName>.</s>
					<s n="6" xml:lang="la" type="auto">Idcirco respondit ille ad quaestiones eius aliquot et ego paucula quaedam nunc ad proposita huius respondi.</s>
					<s n="7" xml:lang="la" type="auto">Vexamur etiam per Germaniam ab huiusmodi ingeniis.</s>
					<s n="8" xml:lang="la" type="auto">Nec video hac in re consilium salubrius, quam si ad dominum conversi sedulo precemur, ut turbulenta et ad novationes prompta huiusmodi ingenia gratia sua coherceat, et ecclesias in pace conservet: deinde, ut amicis collationibus vel colloquiis reducantur in viam; qui vero pertinaces insolentesque non sustinent reduci, ita suis depingantur coloribus, quo minus authoritatem habeant apud cordatos, et ita noceant minus.</s>
					<s n="9" xml:lang="la" type="auto">Sed non est quod ego vos in hac re instituam, cum ex diutino usu, et foelici hactenus ecclesiarum gubernatione, quae hic facienda aut omittenda sint, dudum didiceritis.</s>
				</p>
				<p>
					<s n="10" xml:lang="la" type="auto">Sunt in Germania, qui se Lutheranos esse gloriantur, at revera rixatores, conviciatores, ac calumniatores sunt impudentissimi.</s>
					<s n="11" xml:lang="la" type="auto">Hi non desinunt oppugnare ecclesias nostras, nos, et nostram doctrinam de coena domini, quam praegravant odiose apud ipsos <persName type="auto_name">Zvingliano</persName> nomine.</s>
					<s n="12" xml:lang="la" type="auto">Et nunc de novo evulgarunt in nos et <placeName type="auto_name">Heydelbergenses</placeName> libros, quos si dissimulavissemus, videri piis poteramus proditores et doctrinae sanae ac sanctarum nostrarum ecclesiarum.</s>
					<s n="13" xml:lang="la" type="auto">Partiti itaque sumus laborem vel molestiam respondendi, dilectus meus gener d. <persName ref="p8442" cert="high">Iosias Simlerus</persName>, theologiae in schola nostra professor, et ego; ut ille Latine et paulo copiosius adversariorum argumentis responderet, ego Germanice et breviter et populariter pro captu vulgi.</s>
					<s n="14" xml:lang="la" type="auto">Utriusque libri exempla mitto, et rogo ut benigne a me tui amantissimo accipias, er per occasionem legas.</s>
					<s n="15" xml:lang="la" type="auto">Scis ardore et studio vincendi et altercandi <persName ref="p458" cert="high">Brentium</persName> (cum quo, dum viveret, multa et longa mihi fuit disputatio, id quod libelli editi testantur) immiscuisse negotio coenae multos fidei articulos, de quibus iam discipuli eius altercari, eosque obscurare et in dubium vertere plaeraque non desinunt: ut, de una persona et duabus Christi naturis, de omnipotentia et omnipraesentia (ut aiunt) humanitatis Christi, de ascensione ad coelos et coelo, etc.</s>
					<s n="16" xml:lang="la" type="auto">Coacti ergo sumus ad ea respondere capita.</s>
					<s n="17" xml:lang="la" type="auto">At tuum aliorumque virorum piorum erit de his nostris responsionibus iudicare.</s>
					<s n="18" xml:lang="la" type="auto">Dominum oro ut multo cum fructu ecclesiae de his disseruerimus.</s>
				</p>
				<p>
					<s n="19" xml:lang="la" type="auto">Respondimus potissimum ad res, non ad personas, abstinentes a convitiis, ne illis redderemur similes.</s>
				</p>
				<p>
					<s n="20" xml:lang="la" type="auto">Alioquin in nostris ecclesiis parcata sunt per dei gratiam omnia.</s>
					<s n="21" xml:lang="la" type="auto">Vident adversarii potiorem partem populi passim nostrae (quae Christi est) doctrinae et ecclesiae se adiungere; furiunt ergo, etc.</s>
					<s n="22" xml:lang="la" type="auto">Dominus coherceat eos!</s>
					<s n="23" xml:lang="la" type="auto">Caeterum a sociis et vicinis papae adhaerentibus indesinenter vexamur, instinctu pontificis, cui vehementer dolet doctrinam Christi in vicinia Italiae praedicari, et hanc plus quam velit serpere.</s>
					<s n="24" xml:lang="la" type="auto">Studet ergo nos inter nos ipsos committere bello.</s>
					<s n="25" xml:lang="la" type="auto">Dominus servet nos a malo!</s>
				</p>
				<p>
					<s n="26" xml:lang="la" type="auto">Qui ex <placeName type="auto_name">Italia</placeName> veniunt dicunt <placeName ref="l522" cert="high">Venetos</placeName> incertos esse de pace cum <persName type="auto_name">Turcarum</persName> principe facta, ideoque classem misisse in Cretam, et armari de novo naves et militem conscribi.</s>
					<s n="27" xml:lang="la" type="auto">Legatum interim habent apud <placeName type="auto_name">Turcam</placeName>, qui ultimo nunciavit se non omnino desperare; prodesse vero reipublicae Venetae, si nihilominus rebus suis consulant, ne imparati, siquidem spes pacis diffluat, opprimantur.</s>
					<s n="28" xml:lang="la" type="auto">Praeterea certum est nullum unquam <persName type="auto_name">Turcarum</persName> principem terra marique instructiorem fuisse quam hunc Selymum, ac certum esse quod verno hoc tempore omnes copias sit producturus in Hispaniam et socios.</s>
					<s n="29" xml:lang="la" type="auto">Ideo <persName type="auto_name">Melitenses</persName> ex tota Germania Meliten vel Maltam festinanter contrudunt.</s>
					<s n="30" xml:lang="la" type="auto">Ita se instruunt in <placeName type="auto_name">Apulia</placeName>, <placeName type="auto_name">Calabria</placeName> et Sicilia, etc.</s>
					<s n="31" xml:lang="la" type="auto">Quid futurum sit, novit dominus, quem ex animo oro ut nostri misereatur.</s>
				</p>
				<p>
					<s n="32" xml:lang="la" type="auto">Sed et in Germania sub <placeName ref="l307" cert="high">Moguntia</placeName> et supra Coloniam conscribitur equestris et pedestris exercitus, qui sub ducibus <persName type="auto_name">Christophoro Palatino</persName> et <persName type="auto_name">Ludovico Nassovio</persName> dicitur ducendus in Lotharingiam, alii arbitrantur in Belgium, sunt qui dicant in Galliam.</s>
					<s n="33" xml:lang="la" type="auto">Id tamen incertum est adhuc.</s>
				</p>
				<p>
					<s n="34" xml:lang="la" type="auto">Dux <persName type="auto_name">Andium</persName> per Germaniam transivit in Poloniam.</s>
					<s n="35" xml:lang="la" type="auto">In itinere ubique ei exprobratum d. admiralii et fidelium parricidium.</s>
					<s n="36" xml:lang="la" type="auto">A <persName type="auto_name">Polonis</persName> exceptus est magnifice.</s>
					<s n="37" xml:lang="la" type="auto">Praeter haec nihil ea de re habemus.</s>
					<s n="38" xml:lang="la" type="auto">Et nunc rumor increbrescit, regem <placeName type="auto_name">Galliae</placeName> petiturum a suis foederatis Helvetiis duas legiones.</s>
					<s n="39" xml:lang="la" type="auto">Nihil tamen hic certi adfirmavero.</s>
				</p>
				<p>
					<s n="40" xml:lang="la" type="auto">Rogo excellentiam tuam ut haec digneris habere communia, si ita placet, cum d. <persName type="auto_name">Pilchinthono Dunelmensi</persName>, et me excusare quod privatim singulares ad ipsum literas non scribo.</s>
					<s n="41" xml:lang="la" type="auto">Cupio illum salvere et valere in domino.</s>
				</p>
				<p>
					<s n="42" xml:lang="la" type="auto">Certe nisi scirem summam inter vos esse coniunctionem, utcunque plurimis oppressus sim negotiis, aliquid ad ipsum dedissem literarum.</s>
					<s n="43" xml:lang="la" type="auto">Habet is etiam his adiectum exemplum responsionis d. <persName type="auto_name">Iosiae Simleri</persName> de praesentia, etc.</s>
					<s n="44" xml:lang="la" type="auto">Duo enim exempla iussi <persName ref="p1227" cert="high">Froschouerum</persName> nostrum ad te mittere, ut alterum des <persName type="auto_name">Dunelmensi</persName>.</s>
					<s n="45" xml:lang="la" type="auto">Germanicum exemplum solum tibi misi, nullum <persName type="auto_name">Dunelmensi</persName>, quod sciam ipsum Germanica scripta legere non posse.</s>
				</p>
				<p>
					<s n="46" xml:lang="la" type="auto">Sub finem literarum tuarum mentionem facis mnemosini mittendi.</s>
					<s n="47" xml:lang="la" type="auto">Ego vero rogo ne ullos propter me sumptus facias.</s>
					<s n="48" xml:lang="la" type="auto">Quae hactenus in te contuli et confero, sponte confero, non propter ulla munera.</s>
					<s n="49" xml:lang="la" type="auto">Interim non ingrata sunt fratrum amicorumque mnemosina, amicitiae mutuae testimonia, sicuti ego hactenus apud te deposui labores nostros, in testimonium quod plane tuus sum, et in omnibus quibus possum tibi inservire gratificarique cupio, et quod syncere te diligo.</s>
					<s n="50" xml:lang="la" type="auto">Satis mihi est mutua tua amicitia, et si aliquando per ocium scripseris, quod soles.</s>
					<s n="51" xml:lang="la" type="auto">Scio item amicos missis muneribus invicem contendere, et eiusmodi recipi posse a bonis: verum vidi literas novatorum vestrorum, quibus significant episcopos <placeName type="auto_name">Angliae</placeName> doctis munera mittere, ut eos in suas partes reflectant.</s>
					<s n="52" xml:lang="la" type="auto">Hi videlicet pro sua virulentia possent et nos et ministerium nostrum infamare.</s>
				</p>
				<p>
					<s n="53" xml:lang="la" type="auto">Unde cum apostolo dico, Omnia mihi licent, sed non omnia conducunt.</s>
					<s n="54" xml:lang="la" type="auto">Potuisset ipse stipendium accipere, sed non accepit propter adversarios.</s>
					<s n="55" xml:lang="la" type="auto">Nihilominus gratias tibi pro illa beneficentia ago quam possum maximas.</s>
					<s n="56" xml:lang="la" type="auto">Sed et pro carmine mihi misso, de liberata per reginam Angliae serenissimam a civili bello Scotia, ago humanitati tuae gratias.</s>
					<s n="57" xml:lang="la" type="auto">Perplacuit illud.</s>
					<s n="58" xml:lang="la" type="auto">Dominum oro ut reginam confirmet atque conservet.</s>
				</p>
				<p>
					<s n="59" xml:lang="la" type="auto">Tibi quoque benedicat et omnibus tuis, et servet a malo.</s>
					<s n="60" xml:lang="la" type="auto">Tiguri, 10 martii, anno domini 1574.</s>
				</p>
				<p>
					<s n="61" xml:lang="la" type="auto"><persName type="auto_name">Iulium</persName> nostrum tibi commendo.</s>
				</p>
				<p>
					<s n="62" xml:lang="la" type="auto">Reverentiae tuae addictissimus, <persName type="auto_name">Heinr</persName>.</s>
					<s n="63" xml:lang="la" type="auto">Bullingerus.</s>
				</p>
				<p>
					<s n="64" xml:lang="la" type="auto">Domino <persName type="auto_name">Edmundo Gryndallo</persName>, archiepiscopo Eboracensi.</s>
				</p>
			</div>
		</body>
	</text>
</TEI>